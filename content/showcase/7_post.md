---
title: "PAŁKA SIĘ PRZEGŁA, MIARKA SIĘ PRZEBRAŁA"
date: 2022-12-03T19:00:27Z
draft: false
---
Mija właśnie czwarty miesiąc od śmierci Jana X. Człowieka dobrze nam znanego pod swoim prawdziwym imieniem i nazwiskiem. Obecnego i dostępnego od samego początku w medialnym „drugim obiegu”. Prekursora oddolnych inicjatyw stowarzyszeniowych. Patrioty i wojownika. Przyjaciela lub wroga, ale nigdy aktora. Wystarczy Wam, by skojarzyć osobę ? Aż nadto, nieprawdaż ? Dlaczego zatem tak groteskowo zmieniam personalia dobrze znanego nam człowieka ? Powodów jest kilka. Tych oczywistych, w stylu „prywatność rodziny” przytaczać nie będę. Są inne, dla mnie ważniejsze. Rzecz pierwsza to pewien symbolizm. To dla Was, by chwilę przystanąć i spostrzec, co właśnie ze sprawą się dzieje. Po drugie szyderczy pragmatyzm. Gest Pański Barona do pewnej sfory, co mylnie watahą się mieni. Dyspensa rzucona od stołu. By mogli znów strugać wariata, że temat ich nie dotyczy. Że wciąż nic nie muszą z tym robić, bo przecież nie o „Nim” jest mowa.


Ten tekst nie narodził się łatwo i pewnie nie powstałby nigdy. Na pewno zaś nie w tej formie. Nie znałem J.X. osobiście, więc cóż mógłbym o nim napisać ? Nie jestem też w centrum wydarzeń, a zatem, co miałbym przekazać ? Świadomy swej własnej niewiedzy i braku osobistych przesłanek do publicznego wypowiadania się na temat zmarłego, udałem się zaraz po fakcie do grona najbliższych mu znajomych. Kto wie, być może przyjaciół ? Wy też znacie pewnie to miejsce, gdzie można gawędzić przy ogniu? Przybyłem z ofertą współpracy i skromnej, lecz zawsze, pomocy. Naiwnie żywiąc nadzieję, że prawda powinna wypłynąć, a presja to nasz obowiązek.


Oferta była czytelna. Napiszę o faktach bezspornych wstrzymując się od „samowolki”. Sam tekst, przed publikacją, przekażę do akceptacji. Zaczekam też z tym do momentu, gdy wszyscy uznamy, że można. Lub też, zamiast tego…gościnnie udostępnimy im, przyjaciołom Pana Jana, miejsce w naszej gazecie, by mogli opisać go sami. To było spotkanie na voice. Bez spiny i na spokojnie. Nie było głosów na „nie”. I nadal,w zasadzie, ich nie ma. Ani na „nie”, ani na „tak”. Jakichkolwiek. Od trzech miesięcy. Wybaczcie więc, bywalcy zapiecka, ale po takim okresie czasu czuje się niniejszym zwolniony od jakichkolwiek obietnic, które wtedy, tak po ludzku, wam dałem. Tym bardziej, że w tym właśnie okresie odbyłem dość przykrą przejażdżkę…rowerem. Z prędkością trzech dych na godzinę. Z górki i po asfalcie, bez kasku i ochraniaczy. Odbyłem też urlop zdrowotny, domowy, bez interwencji lekarza. Po tygodniu doszedłem do siebie. Doszedłem też do roboty. A starszy jestem od „Niego”. Więc niech mi tu nikt nie…


Odbyliśmy wspólnie z Mammą Ninja ileś tam rozmów z „tym” Janem. Chyba wszelkich możliwych. Od darcia ryja na siebie, do prawie zwierzeń przyjaciół. Zbyt wiele tego nie było, lecz dla nas wystarczająco, by stworzyć obraz człowieka, nie wilka. Na tyle wartościowego, by śledzić to, co zamierza. I kiedy wyskoczył z „Chludowem” obudził moją ciekawość. Przyjrzałem się materiałom i pomyślałem, że kiedy się już przekotłuje i kurz po Chludowie opadnie, spróbuję skontaktować się z Janem i zadam mu proste pytanie…

„A kto na te mine Cie wje…ał ?”

W ostatnich dniach przed Chludowem trafiłem na pewien filmik. I widząc tam cyrk im. Dmowskiego Romana okupujący pola Grunwaldu, a nie okolice Poznania, nie mogłem się oprzeć wrażeniu, iż coś mi tu, kuśwa, nie trybi. Bo skoro Doktorek nie buczy, gdy dojną krowę mu kradną, oznacza to pewnie, że może popiera? Lecz, z drugiej strony, reklamy Urodzin też w tym kabarecie zabrakło. Więc co, do sendeka, jest grane ?


Do kolejnej rozmowy, niestety, nie doszło. Pan Jan wyruszył na wojnę. Nim dotarł, mina wybuchła. Czy wiedział, czym ryzykuje ? Uważam, że tak. Czy dobrze to sobie przemyślał ? Uważam,że nie… Nie twierdzę, że był naiwny, lecz chyba za bardzo chciał ufać. Uważam, że gdzieś się pomylił, że komuś powiedział zbyt wiele. Co wie, co dalej zamierza i kiedy planuje rozpocząć. Popatrzcie i sami oceńcie.


Ten filmik miał swój scenariusz. Wystarczy uważnie się przyjrzeć, by dostrzec, że nie jest to spontan. Lecz oprócz momentów sztuczności, mnie kłuje w uszy coś więcej. Zapowiedź spotkania z wszelkimi patriotycznymi środowiskami. Jak mniemam, zaproszonymi już wcześniej. Czujecie ? To pali się lont ? A może się prosiak przypala ?


W Chludowie coś miało „się zadziać”. I cały powyższy ten spot dokładnie o tym nam mówi. W końcówce jest „niespodzianka”. Tak, tak, też wiem, wilczysyny… Co z tego, że wy znacie karty i nie da się zerknąć przez ramię ? Kompani Jana przy stole już dawno się przecież odkryli. Wasz sekret już nie jest sekretem. Bo śliski bywa z natury, jak węgorz lub pieniądz nad studnią.

Nazajutrz, czyli piątego, znajduję rozmowę Poręby z rosyjskim ambasadorem. Nic nie wskazuje na to, że Maciej jest przejęty. Ok, najprawdopodobniej była nagrana wcześniej, ale zauważmy, że w obliczu smutnego dla środowiska wydarzenia Poręba nie zająknął się o tym ni słowem, ni przed, ani także po filmie. Odpala nam jednak materiał świadczący o możliwościach politycznych, jakie właśnie uzyskał. Oraz o potencjalnej ochronie. Wkraczając na dyplomatyczne salony staje na najwyższym podium po wyścigu o tytuł ruskiego agenta wpływu. Tak mamy odebrać to my. A służby ? Dla nich zaś przekaz brzmi: ” na przyszłość łapy mi precz od spluwy, kasy i plików wideo”.


Kamracki Duet Egzotyczny, niech skłamię, bodajże ósmego, odpala live wspominkowy. Olszański i Osadowski też mają dla świata swój przekaz. „Byliśmy we trzech przyjaciółmi” i pach ! widzom fotkę sprzed wieków. Tak, jakby nikt nigdy nie słyszał, co komu, kto i dlaczego.


Lecz czymże żałoba jest online, przy płaczu kamrata nad grobem ? Z Warszawy wyrusza samochodowa pielgrzymka z koronką na ustach i smartfonem na kiju. Na wiejski cmentarz przybywa z kondolencjami kwiat polskiej endecji z Doktorem Sendeckim na czele. To ważkie, historyczne zdarzenie nie wzbudza podziwu tubylców. Nabożny rytuał przerwano nie bacząc na starców i dzieci. Wynika chryja z policją i Gienek na grób nie powraca. Umieszcza nam jednak u siebie dowody na wpływ agentury. Świadectwo, jak WASPY znów gnębią Polaków. Jak dręczy się prawych i wiernych. Prawdziwych przyjaciół. Potomków Dmowskiego.


Co z danych przykładów wynika ? To proste: że wszyscy za Janem szlochali, a jeden to nawet miał wbite. A skoro wiemy już tyle, to teraz zajrzyjmy na podcast, by pogrzać się przy kominku. Polecam szczególnie początek. Wesoło, jak…na pogrzebie. Bo nic się wielkiego nie stało. Na topczat widzimy wyraźnie: OBECNY, OBECNY, OBECNY ! Tak,wiem, to taki ich salut. Autorstwa rumuńskich faszystów.


Pomału przybywa szczegółów. Nie, żeby z grona kompanów. Najlepsze nadpływa z Londynu, z rozgłośni Pegasus, tej wiecie, co łączy Polaków. Na czacie pojawia się bocik i wrzuca przecieki ze śledztwa. Rzecz jasna dziennikarskiego. Wychodzi, że Jan był z Azowa. A miejsce na mema użycza excumpel tragicznie zmarłego, redaktor…a sprawdźcie se sami…


Telefony, kontakty: Eugeniusz Sendecki (TELEWIZJA NARODOWA, SN/im.D.R./ Warszawa) 601 787 407, mail: endecki@wp.pl Aleksander Jabłonowski / Wojciech Olszański (Narodowy Front Polski (NFP) – Prezes) 579 912 400. Alina Orłowska – Stronnictwo Narodowe im.D.R. Gdańsk – tel. 603 288 740, Jorgen (Jerzy) Hintz – Stronnictwo Narodowe im.D.R. Pasłęk – tel. 664 828 381, Marcin Bustowski, obrońca polskiej żywności zdrowej (wygrajmyrazem.pl) – tel. 792434657. artysta rzeźbiarz magister sztuki Bartłomiej Kurzeja – SPECJALNA prośba o wsparcie na rzeźbę polską, nową pracownię, nowe auto – tel. 882 703 159, Doktor Jadwiga Sokołowska stomatolog, kierowniczka koła SN w Warszawie – tel. 501 775 297. Sierżant Sławomir Wilczyński, odpowiada za prace SN im.D.R. w części wschodniej Warszawy – tel. 691 875 115 Piotr Rybak, lider narodowców wrocławskich i dolnośląskich, współ-organizator Marszu DMOWSKI NA ZAMEK! tel. 723 374 257. Robert Teodor Kudła, stary działacz „Solidarności”, Gdańsk, narodowiec (tel. 731 840 561). SEKRETARIAT MARSZU DMOWSKI NA ZAMEK / SEKRETARIAT PREZESA NFP: tel. 607 593 559. Eliza Kaus & Oliver Kaus – korespondenci TELEWIZJI NARODOWEJ w Niemczech – kontakt przez Sekretariat Prezesa NFP: tel. 607 593 559. Michał Kurzdym – patriotyczna działalność polska na emigracji, Londyn, tel. +44 7366 039400.

Normalny jest tylko „matecznik”. Przynajmniej tak z razu się zdaje. Ktoś szybko ogarnął video bez newsów, lecz „ku pamięci”. Rozumiem i czekam na więcej. Przeglądam relację z Chludowa. Pal sześć ordynarną przykrywkę, w postaci dwóch minut ciszy. Nie byli tam gospodarzem, rozumiem, też ludzie zginęli, lecz pytam: z jakiego powodu niektórzy nie przyszli w mundurze ? Chwilowo nie było rozkazu ? A może odwrotnie, był zakaz ? A może już było po służbie ? Bo rodzi się inne pytanie: kto teraz i od kiedy tam rządzi ? Kto wrzucił i po co ten filmik ?


Wybaczcie, być może się mylę, lecz znacznie bardziej stosownym byłoby powiedzieć o sprawie, lub wspomnieć osobę kolegi. To wszystko, o czym nie wiemy. O pracy, o pasjach i planach, z pozycji przyjaciół i druhów. No, może mnie coś ominęło, nie byłem na takim seansie. Za jednym małym wyjątkiem, niestety bez polskich napisów, czy plansz z czasów kina niemego. Cóś, chyba, wysiadła im fonia…


Do dzisiaj nie wiemy więc nic. Ach nie, był antysemitą! W onucach ukrywał zaś faszyzm. A inni w sekrecie dodają, że trumna to mogła być pusta i Jan sobie hula w oddali…gdy innym Polska się pali…

Czekałem już dosyć na odzew. Nie tylko zresztą ja jeden. Dotarłem do wielu znajomych. Poznałem Jana po śmierci, poznałem też jego kolegów. Udostępniono mi filmy, pokazywano mi zdjęcia. Widziałem ten „szrot” Kawasaki i inne ciekawe detale. Tak, owszem, to mógł być wypadek. Wciąż jedno za tym przemawia: nie było nas tam, gdy się stało. Dlatego przyjmijmy za pewnik, praktyka dowodzi niezbicie: brak świadków wskazuje na pecha, lub, że się targnął na życie.

Głos Wielkopolski. https://gloswielkopolski.pl/tajemniczy-wypadek-w-centrum-poznania-zginal-motocyklista-internauci-policja-nie-szuka-sprawcy-a-jak-bylo-naprawde/ar/c16-16563811

Tajemniczy wypadek w centrum Poznania. Zginął motocyklista. Internauci: Policja nie szuka sprawcy. A jak było naprawdę?

Justyna Piasecka
Justyna Piasecka 8 sierpnia 2022, 15:13

Wracamy do wypadku, do którego doszło w czwartek, 4 sierpnia w Poznaniu. Z pierwszych informacji wynikało, że samochód zderzył się z motocyklistą, a kierowca osobówki uciekł z miejsca zdarzenia. Teraz okazuje się, że zderzenia pojazdów nie było.

Janowi nikt życia nie zwróci, więc nie ma z tym teraz pośpiechu. Nim całkiem pozamiatamy, wyplujmy choć kilka pytań. My, ludzie z dalszego szeregu, szubrawcy z piątej kolumny.

1. Kim była ta czytelniczka, po której monitach „Głos Wielkopolski” zamieścił news o wypadku ? Czy nie był to przypadkiem ktoś od was ?

2. Co wiecie o działaniach policji i powodach zmiany wersji, jakie widzieliśmy w mediach ?

3. Czy znacie bezsporny przebieg wypadku ?

4. Czy sprawdziliście rozlokowanie kamer monitoringu w okolicy i czy wiecie o wykorzystaniu tych materiałów dla wyjaśnienia przebiegu i przyczyn wypadku ? Czy policja pobrała zapisy ?

5. Czy motor marki Kawasaki został poddany oględzinom ekspertów i czy poza dostępnymi w sieci zdjęciami istnieje szczegółowa dokumentacja uszkodzeń ?

6. Czy wiadomo wam, co stanie się z rzeczonym pojazdem, a gdyby miał być naprawiony, co stanie się z dowodami w postaci uszkodzonych elementów ?

7. Czy dochodzenie się już zakończyło, a jeśli tak, to jakie są jego wyniki ?

8. Czy w rzeczonym zdarzeniu ustalono bezspornie udział osób trzecich, a jeśli tak, to czy do czynności przystąpiła prokuratura ?

9. Czy macie dokumentację miejsca wypadku, świadectwa ewentualnych świadków, bądź informacje od pracowników pogotowia i personelu szpitalnego ?

10. Czy macie kontakt z rodziną Jana ?

11. W jakim stanie zdrowia był poszkodowany w momencie przewożenia do szpitala i czy był przytomny ?

12. Czy od momentu wypadku do momentu zgonu była możliwość uzyskania od poszkodowanego jakichkolwiek informacji ? Czy sprawdziliście to ?

13. Czy miała miejsce sekcja zwłok, a jeśli tak, to jakie są jej wyniki ?

14. Czy znacie odpowiedzi na powyższe pytania, a jeżeli tak, to dlaczego milczycie ?

Oprócz przedstawionego zestawu pytań odnoszących się do samego wypadku jest jeszcze kilka innych niewiadomych.

1. Do jakich środowisk wystosowano zaproszenia do przyjazdu na imprezę w Chludowie ?

2. Czy ktoś z zaproszonych potwierdził swój przyjazd ?

3. Jaki był powód pilnego wezwania Jana do Chludowa i kto to zrobił ?

4. Czy Jan był przewidziany wśród mówców i czy miał przygotowany tekst na piśmie ?

5. Dlaczego o śmierci Jana powiadomiła zebranych osoba spoza waszego grona ?

Nie spodziewam się waszej reakcji na ten tekst, nieutuleni w żalu właściciele i konsumenci zbitego słoika. Spodziewam się za to powielania tych pytań w rozmowach przez wiele osób, dla których nic nie jest tu oczywiste. Wręcz przeciwnie, pokrętne i mętne. Liczę na pomoc i współpracę wszystkich zainteresowanych wyjaśnieniem wątpliwych kwestii do końca. Potwierdzeniem, lub zaprzeczeniem udziału w wypadku innego pojazdu (przygięta do tyłu, z lewej strony, kierownica motoru przy reszcie uszkodzeń wyłącznie prawego boku), udowodnieniem celowości lub przypadkowości działania osób trzecich, o ile takie tam były, a także powodów waszej przyjacielskiej wstrzemięźliwości. Nie wierzę, jak psom, ludziom stulającym ogon pod siebie niecałe dwa dni po zdarzeniu. I Bogu dziękuję, że nie mam wielu przyjaciół. Może dożyję do następnych urodzin. Moich lub Wieniawy. Dmowskiego zostawię dla was. Ja mogę pić bez kompanii. A choćby i do lusterka. Polecam serdecznie spróbować. W mundurze lub bez. Na Chwałę i Cześć Wielkiej Polski ! Rodacy, no skąd, gdzieżbym kpił ! Nie robi się jajec z pogrzebu…

Baron von Filz

P.S. Oczywiście, mam swoją wersję wydarzeń. Po cywilu, to domysły i gdybanie. W innych ciuchach, już poszlaki i hipotezy. Póki co, moi drodzy, poczekajmy na efekty tej prowokacji. Może właśnie za chwilę coś pęknie i ktoś inny mnie w śledztwie wyręczy? Drugą część mam w archiwum, dość kliknąć. Dajcie znać, czy jesteście ciekawi. Chętnie wrzucę ten granat do szamba.
