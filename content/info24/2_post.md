---
title: "PRZEBUDZENIE LUDZKOŚCI – część 1"
date: 2022-12-03T18:19:40Z
draft: false
---
Czym jest Re-Alność?

Chcialbym w prostych słowach przekazać Wam czym według mnie jest przebudzenie. Uważam, że sprawy dotyczące tego pojęcia zostały zanadto skomplikowane i mam zamiar opowiedzieć o tym jakże ciekawym zjawisku tak aby temat rozjaśnić. Szukając wiedzy na temat przebudzenia można natrafić na informację o otaczającej nas iluzji, o świadomości „Ja Jestem” i o wielu innych zagadnieniach, które jednak nijak nie wyjaśniają  o co tak naprawdę chodzi. Internet, szczególnie dziś jest pełen fałszywych proroków, którzy celowo wprowadzają ludzi w błąd albo po prostu komplikują proste sprawy aby utrudnić dojście do źródła. Do wyjaśnienia pojęcia „przebudzenie” użyję naszego wspaniałego języka, który zawiera wszystkie Prawdy o Świecie jakie są potrzebne zdrowo myślącemu człowiekowi nie tylko do tego aby „przejrzeć iluzję” i się obudzić ale także aby godnie i świadomie żyć. Wiedza, którą dzieliłem się w poprzednich publikacjach będzie użyteczna do odbioru bieżącego zagadnienia – ale nawet bez ich znajomości temat powinien być dla każdego jasny i klarowny – to co potrzebne będe w skrócie powtarzał. Aby wyjaśnić czym jest „przebudzenie” najpierw chciałbym przypomnieć co znaczyło pierwotnie słowo „GRA”.


G – informacja o koncentracji danego zjawiska ( główny, głośny, gęsty, granit i inne – odc. nr 72 ) RA – pierwotna wibracja, siła życiowa, energia, „pierwsze SŁOWO” GRA – „dosłownie” – koncentracja siły życiowej, dziś mówi się „wibracja” ale w naszym języku są pozostałości pierwotnego użycia tego słowa o czym zaraz. Wysoki poziom gry = wysokie wibracje. Wibracje są różne na różnych poziomach gry i nazywa się to G-RA-dacja. Kosmiczna symfonia. Kamień gra ( wibruje ) wolno. Roślina gra wyżej. Zwierzę gra inaczej. Inaczej gra człowiek a jeszcze inaczej – inny człowiek.


GRAĆ – to odtwarzać. Tu na ziemi wszyscy „gramy” swoje „role”. To co nas otacza GRA – wszystko na swój sposób. Również kosmos GRA – inaczej gwiazdy, inaczej planety itd. Dziś powiedzielibyśmy „wszystko jest wibracją, wszystko wokół wibruje” ale nasi przodkowie mówili „wszystko gra” i stąd gdy chcemy zapytać człowieka czy wszystko u niego w porządku pytamy: „wszystko gra”? Znacie pewnie takie powiedzenie „gra mi w duszy”. Dzisiaj mam pozytywny nastrój – tak mi w duszy gra. No właśnie, samo słowo nastrój – czyż nie stroi się instrumentu aby czysto grał ? Źle nastrojony instrument gra „fałszywe” nuty a dobrze nastrojony daje czysty dźwięk. Wszyscy jesteśmy instrumentami i gramy jakąś melodię. Ludzie, zwierzęta, rośliny i inne organizmy „wibrują” w specyficzny sposób tworząc to co nazywamy dziś „rzeczywistością”. Suma naszych „pieśni” daje taką a nie inną rzeczywistość. Jaka ona jest ? Pomyślmy: Jak traktujemy zwierzęta? Co robimy ze światem przyrody, natury ? Jak odnosimy się do siebie ? Jak myślicie ? Wszystko gra ? Gra – ale nie tak jak byśmy chcieli – gramy pod dyktando jakiegoś dyrygenta, który mówi nam jak wygląda „rzeczywistość” i najwyższy czas abyśmy zaczęli grać swoją melodię tak jak pierwotnie nastroiła nas siła, która to wszystko stworzyła. Dziś gramy fałszywe nuty i dlatego tak wielu ludzi jest niezadowolonych z bieżącego stanu rzeczy, wielu akceptuje dzisiejszy stan nie wiedząc, że może być inaczej, lepiej.


Przywołam słowa Adama Mickiewicza z wiersza pt. „Arcymistrz”:

„Jest mistrz co wszystkie duchy wziął do chóru, i wszystkie serca nastroił do wtóru wszystkie żywioły naciągnął jak struny i wodząc po nich wichry i pioruny jedną pieśń śpiewa i gra od początku a świat dotychczas nie pojął jej wątku”


Zbliżamy się do koncepcji „przebudzenia” – proszę o cierpliwość – będzie wyjaśnione. Suma „gier” wszystkiego co istnieje, suma wszystkich wibracji występujących wszędzie to ALNOŚĆ – słowo usunięte z naszych słowników ale obecne w naszej mowie. Było w jęzuku POLSKIM było w Rosyjskim. Dlaczego nie ma go dziś ? AL, AŁ – słowiańska Runa, ligatura oznaczająca „wszystko” „zawierający wszystko w sobie”, „skondensowana informacja” – wielokrotnie mówiłem już o „AL, AŁ” jak to zachód zrobił sobie z tego swoje „all” i „alles” – a wyszło to od naszego AL, AŁ ( AL-GOR-ytm, fi-n-AŁ, G-RA-AL – patrz wcześniejsze publikacje ) ALNOŚĆ – to „wszystkość” ( moja propozycja ) tak jak dla nic – mamy NICOŚĆ. ALNOŚCI ( jak i AL, AŁ ) jest w naszej mowie „pełno”. Przytoczę tylko to co niezbędne do „przebudzenia”. GRY-w-ALNOŚĆ – suma gier wszystkiego co istnieje. DU-ALNOŚĆ – dwoistość rzeczywistości jaką znamy A RE-ALNOŚĆ ? Co znaczy ?


Użycie RE w takim słowie jak np. RE-EL-LI-GI-IA ( rozpisałem na „ligatury” – słowo jest nasze i nie pochodzi z łaciny – jest dokładnie odrotnie ) mówi o ponownym ( RE ) poączeniu wielu elementów ( LI ) aby stworzyć coś nowego. Religia jest daleka od czegoś co nazywano dawniej WIARA. Religia to dosłownie ponowne połączenie „czegoś” w inny sposób. Religia w kontekście wiary ( bo słowo to mogło być używane w innym kontekście ) to jej substutut. RELIGIA ? To „nakładka” na wiarę. Religia prowadzi cię gdzieś ale zakrywa źródło. Czym zatem jest REALNOŚĆ? Dosłownie – „odtworzeniem wszystkości”. Nie dosłownie – realność jest ILUZJĄ. Każdy z nas żyje w RE-ALNOŚCI a to znaczy ni mniej ni więcej, że żyjemy w iluzji – każdy z nas w swojej. Każdy żyje w swoim świecie, w swojej rzeczywistości w swojej realności, którą sami dla siebie stwarzamy na podstawie przekonań, które nam wpoili rodzice, szkoła, telewizja, książki, inni ludzie itd. My nie widzimy świata tylko jego wycinek tak jak nasze oko widzi tylko w wąskim paśmie a nasze ucho słyszy tylko pewien zakres częstotliwości. W pewnym momencie możesz zdać sobie sprawę, że to co nazywałeś dotąd prawdą jest tylko twoją wersją prawdy a to co wydawało ci się realne jest realne tylko dla Ciebie. Możesz myśleć podobnie jak inni ( co jest wygodne dla obecnego dyrygenta bo łatwiej mu ludźmi manipulować ) ale nie będzie dwóch takich samych realności bo te konstrukcje każdy z nas buduje od niemowlaka i składają się na nie wszystkie doświadczenia jakie mieliśmy wliczając w to dosłownie „wszystko” co nam się przytrafiło, co przeżyliśmy, zobaczyliśmy, usłyszeliśmy, poczuliśmy.


„Budzisz” się wtedy gdy zaczynasz rozumieć, że pod realnością jest ALNOŚĆ, która jest jedyną prawdziwą „rzeczywistością”. Pod kłamstwami, pólprawdami, prawdami jest także prawda absolutna, która jest jedna – nie wiem czy komuś było dane ją poznać ale po „przebudzeniu” gdy uświadamiamy sobie, że istnieje coś takiego – można do niej dążyć jednakże według mnie – będzie to droga, proces, który będzie trwał całe życie i zawsze będzie „jeszcze coś” do odkrycia. „Bóg”, „Wszystkość”, którą odnajduje się „pod spodem” to coś więcej niż suma elementów. Wszystkość ma swoją świadomość której my jesteśmy miniaturkami. Nasz język – ten, który dziś nazywamy „POLSKIM” to „czysta” natura – tak jak my. Mając pełną wiedzę o nim mamy możliwość poznania wszystkich zjawisk a także zrozumienia siebie i poznania „Boga”. Nie trzeba wcale latać w kosmos aby poznać wszechświat bo my jesteśmy jego odbiciami a „jak na górze tak na dole”. Wszystkie prawdy są zapisane w naszych słowach, których znaczenie odzyskujemy. „Rozpoznaj to co widzisz a to co jest przed Tobą ukrytę stanie się jasne”. Słowa pochodzące jakoby z Ewangelii Tomasza ale skąd by nie pochodziły dotyczą przebudzenia.


Podsumowując: Według mnie PRZEBUDZENIE oznacza zrozumienie, że to nasza własna podświadomość wytwarza dla nas iluzję świata, który jest odbiciem naszych przekonań. Zrozumienie tego stawia nas w roli twórcy – a nie ofiary i jest jednoznaczne z przyjęciem odpowiedzialności za wszystko to co nas w życiu spotykało i spotyka ( również choroby ). Przyznanie się przed sobą samym, że żyliśmy w wygodnej iluzji, którą sami sobie wytworzyliśmy na podstawie iluzji „systemowej” ( matrix w matrixie ) – da nam możliwości zdjęcia z oczu klapek i przeprogramowania podświadomości tak aby służyła ( pomagała ) nam a nie działała jak nasz osobisty iluzjonista / kuglarz a zarazem strażnik więzienny. W drugiej części opiszę jak to się dzieje, że nasza podświadomość zaczyna nas zwodzić a także jak są nam zakładane konkretne filtry i jak je rozpoznać aby je skutecznie usunąć.

Autor Prometej Wyzwolony
